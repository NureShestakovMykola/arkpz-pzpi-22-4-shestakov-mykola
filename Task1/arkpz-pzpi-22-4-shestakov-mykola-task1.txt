Харківський університет радіоелектроніки
Факультет комп'ютерних наук
Кафедра програмної інженерії







ЗВІТ
до лабораторної роботи номер 1 з дисципліни
"Аналіз та рефакторинг коду"
на тему: "Розробка Vision & Scope"





                                   Виконав ст. гр ПЗПІ-22-4
                                   Шестаков Микола Саркісович
                                   
                                   Перевірив
                                   ст. викладач кафедри ПІ
                                   Сокорчук Ігор Петрович



Харків 2024


1 МЕТА

	Метою роботи є описати програмну систему для автоматичного догляду за рослинами GrowMate у форматі Vision & Scope.

2 ХІД РОБОТИ

	Виконання лабораторної роботи включало написання Vision & Scope документу для програмної системи для автоматичного догляду за рослинами GrowMate, а саме розділи 1.1, 1.2, 2.1, 2.2, 3.1, 3.2 та 4.3. Текст відповідних розділів наведено в Додатку А.


ВИСНОВКИ

     В ході виконання лабораторної роботи було створено певні розділи Vision & Scope документу для програмної системи для автоматичного догляду за рослинами GrowMate. В них було описано проблему, яку вирішує програмна система, поточний стан ринку, призначення системи, її функціональність і програмні засоби та компоненти, які будуть використовуватися під час розробки ситеми.


ДОДАТОК А
VISION AND SCOPE DOCUMENT (КОНЦЕПЦІЯ ТА РАМКИ ПРОЄКТУ)

1 BUSINESS REQUIREMENTS (БІЗНЕС ВИМОГИ)

     1.1 Background (Передумови)
     
     Кімнатні рослини – це гарний спосіб зробити інтер’єр квартири чи дому більш живим та приємним для її власника. Більшість з них не потребує багато догляду – головну проблему становить грамотна організація їх поливи. Це не викликає багато труднощів, якщо рослин в домі небагато, вони мають однаковий графік поливу та їх власник завжди вдома коли цей полив потрібен. Одночасно із цим, якщо в квартирі знаходиться велика кількість кімнатних рослин різних типів із специфічним графіком поливу, або якщо власник квартири часто подорожує і не має достатньо відповідальних знайомих, які могли б слідкувати за рослинами під час його відсутності, ця проста на перший погляд справа може значно ускладнитися та призвести до великої кількості стресу.
     Отже, необхідно створити систему, яка дозволить автоматизувати полив рослин в квартирі по унікальному графіку для кожної рослини, яка потребуватиме мінімального мануального контролю та фізичної присутності вдома від її користувача.
     
     1.2 Business Opportunity (Бізнес Можливості)
     
     Згідно з дослідженням, ринок «розумних» горщиків (smart plant pots), які автоматизують догляд за рослинами, демонструє стабільне зростання, з прогнозованим CAGR (сукупним середньорічним темпом зростання) на рівні 5,7% у період 2024–2033 років. У 2023 році цей ринок оцінювався у $17,5 млрд і має потенціал зрости до $30 млрд до 2033 року.
     На ринку вже представлені такі продукти, як:
     
     1. Xiaomi Mi Smart Plant Monitor — пристрій, що відстежує вологість, рівень освітлення та температуру ґрунту, але не забезпечує автоматичного поливу чи інтеграції з іншими пристроями для повного циклу догляду;
     2. Click and Grow — розумні горщики для рослин, які пропонують автоматичний полив та контроль за умовами росту. Основний недолік — обмеження в кількості підтримуваних рослин і відсутність кастомізації графіку;
     3. Parrot Flower Power — сенсор для моніторингу вологості та стану рослин без функціоналу автоматичного поливу та із обмеженим мобільним додатком.
     Хоча ці рішення мають свої переваги, можна помітити, що вони є обмеженими в функціоналі або потребують великих витрат часу на налаштування. Більшість з них орієнтовані на моніторинг, а не на інтегроване рішення, яке включає як моніторинг, так і автоматичний полив.
     Система GrowMate вирішує ці проблеми, пропонуючи:
     – Індивідуальний графік поливу для кожної рослини, що враховує її унікальні потреби;
     – Багатоплатформеність (мобільний та веб-додатки);
     – Автоматичний та мануальний полив (максимальна гнучкість для користувачів);
     – Аналітику та систему сповіщень.
     Завдяки переліченим вище перевагам, відсутнім в продуктах-конкурентах, система має потенціал зайняти значну нішу на ринку розумних рішень для догляду за рослинами.
     
     2 VISION OF THE SOLUTION (КОНЦЕПЦІЯ РІШЕННЯ)
     
     2.1 Vision Statement (Окреслення Концепції)
     
     Система GrowMate призначена для автоматизації процесу догляду за рослинами. Вона включає в себе моніторинг стану ґрунту (вологість, температура, рівень води в резервуарі) та полив рослин в автоматичному та мануальному режимі за допомогою IoT пристрою, а також управління системою за допомогою мобільного та веб- клієнтів.
     
     2.2 Major Features (Головна Функціональність)

     MF-1  Моніторинг стану ґрунту (вологість, температура) в горщиках за допомогою IoT пристроїв;
     MF-2  Моніторинг стану IoT пристрою (рівень води в резервуарі);
     MF-3  Автоматичний полив рослин по попередньо сформованому розкладу чи при падінні рівня вологості ґрунту нижче ніж попередньо встановлене значення за допомогою IoT пристрою;
     MF-4  Мануальний запуск поливу рослини через мобільний додаток за допомогою IoT пристрою;
     MF-5  Перегляд аналітики стану ґрунту за певний період для потенційного редагування розкладу поливу чи запуску поливу мануально;
     MF-6  Отримання сповіщень та push-нотифікацій після поливу рослин, при зниженні рівня води нижче критичного, при виході показників температури в горщику за критичні межі, а також повідомлення із порадами від адміністраторів сервісу.

     3 SCOPE AND LIMITATIONS (РАМКИ ТА ОБМЕЖЕННЯ)
     
     3.1 Scope of Initial Release (Рамки Первинного Випуску)
     
     Первинний випуск включає в себе наступну функціональність:
     1. Збір даних від IoT-сенсорів (вологість та температура ґрунту, рівень води в резервуарі для поливу) та їх зберігання для формування подальшої аналітики;
     2. Автоматичний полив за допомогою IoT пристрою по попередньо сформованому розкладу чи при падінні рівня вологості ґрунту нижче ніж попередньо встановлене значення. У випадку вибору другого варіанту для уникання небажаних увімкнень або вимкнень поливу через короткочасні коливання показників для визначення необхідності поливу буде використовуватися метод ковзного середнього за попередньо встановлений період;
     3. Мануальний запуск поливу обраної рослини;
     4. Управління аккаунтом користувача: реєстрація та вхід, редагування профілю користувача, змін паролю та пошти. Для адміністратора це також включає створення акаунту для іншого адміністратору;
     5. Управління пристроями: реєстрація нових пристроїв в системі, редагування інформації про них та про рослину, за яку вони відповідають, увімкнення та вимкнення автоматичного поливу, перегляд його історії поливу;
     6. Управління автоматичним поливом: налаштування або розкладу поливу, або критичного мінімального значення вологості в горщику;
     7. Формування системних сповіщень після поливу рослин, при зниженні рівня води нижче критичного, при виході показників температури в горщику за критичні межі, а також отримання повідомлень із порадами від адміністраторів сервісу;
     8. Формування сповіщень із порадами: адміністратори можуть формувати ці поради заздалегідь та відправляти їх глобально всім користувачам.

     3.2 Scope of Subsequent Releases (Рамки Наступних Випусків)

     Наступні випуски включатимуть в себе реалізацію веб- та мобільного клієнтів із наступною функціональністю:
     1. Веб-доданок представляє собою зручний користувацький інтерфейс для взаємодією із системою, що надає доступ до більшості її функцій, включаючи управління акаунтами та пристроями, а також перегляд графіків вологості, побудованих на основі даних з IoT пристроїв;
     2. Мобільний доданок надаватиме користувачу спрощений доступ до функціоналу системи. Він також надаватиме користувачеві доступ до більш оперативних дій, включаючи мануальне увімкнення поливу та отримання push-повідомлень до чи після поливу, нагадування про необхідність поливу, попередження про несправності пристроїв.

     4 BUSINESS CONTEXT (БІЗНЕС КОНТЕКСТ)
     
     4.3 Operating Environment (Робоче Середовище)
     
     Для розробки системи GrowMate будуть використовуватися наступні програмні засоби та інструменти:
     – ASP.NET Core та мова програмування C# для створення масштабованого та безпечного API;
     – СУБД SQL Server для зберігання даних про пристрої, рослини, графіки поливу та користувачів;
     – Мова програмування Kotlin для розробки сучасного мобільного додатку під Android;
     – Фреймворк React.js для створення адаптивного веб-додатку з інтуїтивно зрозумілим інтерфейсом;
     – Visual Studio IDE для розробки серверної частини системи;
     – Android Studio IDE для розробки мобільного додатку;
     – Система контролю версій Git із хостингом репозиторіїв на GitHub.



ДОДАТОК Б
ВІДЕО НА ЮТУБ

https://youtu.be/0q9mZICZ1vc
      
2


